---
title: Psalms & Gesange
---

prys die here god vir lugpos, jubel sy naam vir padkos,<br>
manna in die honger, ’n lig in die chaos,<br>
nes mohamed & buddha & mao<br>
mandela & ra & rudi koertzen<br>
selfs broeklosmaak en water afslaan,<br>
al hierdie dinge dra hul stempel<br>
hul groot rooi krone en vyf blou kolle met vyf goue sterre<br>
<br>
prys die here god vir blowjobs, jubel sy naam vir email<br>
ons is wilde diere, die plesier is in die detail<br>
sms my dame, my cellphone wat oopflip<br>
sien jou dus later, ontmoet vir ’n cocktail<br>
swaai julle sterte, sing julle liedjies<br>
in die knus vinkneste wat wieg in die biesies<br>
die soundtrack herhaal homself<br>
<br>
prys die here god vir geboorteskenk, jubel sy naam vir ’n wenresepwenk<br>
want ons like koekies en die kinders is te dierbaar<br>
ja, stof die vaalseuns af, die dames wys been<br>
die stadsaal se ligte aan, die dorp byeen<br>
die skare beweeg saam en almal eet koek<br>
al die voedvrouens sit julle vingers in die lug!<br>
skud julle lywe en lek julle manne se baarde skoon!<br>
<br>
prys die here god vir ’n begrafnisstoet, jubel sy naam vir die verdunning van bloed<br>
want ons is lief vir mekaar en ons skaar bymekaar<br>
selfs wanneer die lope in ons gesigte bly staar<br>
en die agtermekaarkarre wat vorm in ’n laer<br>
die land breek oop en die skulp dop om<br>
die son verdwyn en ons braai oor ’n drom<br>
uit die huis speel die tunes van ’n CD-ROM<br>
en ons dink aan ons vriende in die strate van London Toronto Seoul Sydney<br>
<br>
prys die here god vir gemeenskapsdiens, padblokkades, kots in potplante, plak in nasionale parke, klipgooi, skaapsteel, drankmisbruik, donkiekarre in main road,<br>
prys die here god vir eenvoud, jubel sy naam vir ’n misverstand<br>
prys die here god vir megan mckenzie, jubel sy naam vir hardekoolhout<br>
prys die here god vir disprins, jubel sy naam vir blitz<br>
prys die here god vir soekers wat vind, jubel sy naam vir die drome van ’n kind<br>
prys die here god vir die suidewind, jubel sy naam vir aftog blaas<br>
prys die here god vir ’n bankbalans, jubel sy naam vir die riel<br>
prys die here god vir blowjobs, jubel sy naam vir email<br>
prys die here god vir lugpos, jubel sy naam vir padkos<br>
prys die here god vir blowjobs, jubel sy naam vir email<br>
