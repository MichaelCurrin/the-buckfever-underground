---
title: Lawrence Mandipazano
---

ver op die berge lê sneeu<br>
my yskas is vol<br>
hoe moet die familie<br>
van petroljoggie Lawrence Mandipazano<br>
in sy tuisdorp van Nymapheni<br>
in Zimbabwe – en Nymapheni<br>
verskyn nêrens op ’n Google Map,<br>
Earth of search engine – verduidelik dat<br>
ek daarvan hou om op die berg te stap<br>
te soek na walvisse of die beroering<br>
van ’n skool dolfyne in Valsbaai<br>
en dat Lawrence nou die aand<br>
by die vulstasie in Lentegeur<br>
deur ’n man in ’n BMW<br>
met ’n plank<br>
doodgeslaan is?<br>
