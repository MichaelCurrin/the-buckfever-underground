---
title: Republiek
---

by the end of the day<br>
the city falls back into<br>
its roasted valleys<br>
hot streets<br>
and blanket of smog<br>
like a done<br>
driven over dog<br>
on the highway<br>
of hooting headlines<br>
and headless hopefuls<br>
with their roofs<br>
chopped off<br>
and spouting<br>
nicotine-stained furniture<br>
1960s lampshades<br>
dust mites<br>
enamel plates<br>
television sets<br>
hi-fis<br>
until the liver runs dry<br>
the lungs crack and break<br>
and the bladder floods<br>
the sombre statues downtown<br>
now turning slowly<br>
coming to life<br>
above the tide<br>
pointing<br>
to the sky<br>
the moon<br>
a sickle<br>
<br>
ver op die droomsee<br>
ontmoet ons in die golwe<br>
met ’n bak varsgesnyde mango<br>
bokkems en melk<br>
lê onder ’n laken<br>
tot die wind bedaar<br>
die blaaie en blaai<br>
die boeke en lees<br>
die verte nader<br>
met ons harte op die dek<br>
waar die meeue daaraan lek<br>
en die boegte fyntjies knaaf<br>
in die wier en mis en nag<br>
wyl ons kerse aansteek dan<br>
met die hoofgemaal began<br>
en die fosfor en die sterre<br>
uit die ruimte en die spieël<br>
oproep en ratel<br>
klingel en klatel<br>
visweb uitsuig en komeetstert streel<br>
kieu, kop en kosmos-kleinte<br>
oer-atoom en ou peperboom<br>
die speld in die water<br>
die blom in die berg<br>
<br>
die munte glip af<br>
in die koel ysterkele van<br>
parkeerkaartjiemasjiene<br>
telkomhokkies<br>
kondoomuitdelers<br>
dobbelmasjiene<br>
sigaretmasjiene<br>
en daai masjiene<br>
waar jy sjokolade<br>
chips en koeldrienks kan koop<br>
in matmufgoedkoop<br>
hotelle<br>
om twee-uur die oggend<br>
voor jy gaan uitpass<br>
<br>
die munte spoel uit<br>
stadig<br>
op strande waar g’n mens<br>
ooit handdoekoopgooi<br>
g’n hond snuffel<br>
net spookkrappe daaraan torring<br>
dan los en eerder<br>
iets vlees gaan aas<br>
<br>
die munte is in ’n koffieblik in die grond<br>
by die papajaboom in die agterplaas<br>
waar die voëlhok jare gelede gestaan het<br>
voor die brand en die wegtrek<br>
wat die stemme hier stil gemaak het<br>
sjiep-sjiep, stem ’n mynah saam<br>
in die sagte top<br>
van die wurgvy<br>
se prooi<br>
<br>
die munte is diep onderwater<br>
waar dit donker is<br>
en altyd donker sal bly<br>
tensy die see verdamp<br>
en die koraal en barnacles<br>
wegval en ontbloot<br>
lawa dalk kom skoonskroei<br>
die ou, ou wind<br>
die bodem blaas<br>
en blaas<br>
en blaas<br>
<br>
die munte is in die broeksakke<br>
van seuntjies en tienerdogters<br>
ou pruimhandoumas<br>
ma en pa<br>
die palm uithou<br>
vir suiker en melk<br>
koffie en spyker<br>
meel en drank<br>
swiet en sout<br>
die halwe hand<br>
vol maalvleis<br>
<br>
die munte is in katakombes<br>
sarkofaag en vlak graf<br>
piramide en stapeltjie klip<br>
in die karoo en egipte<br>
by die inkas en chinese<br>
op die vars verdoofde oë<br>
van ’n warmgevatte lyf<br>
by ’n donkie nou al lankal<br>
in die pad lê en verstyf<br>
in die kaste versink<br>
van die lang verblyf<br>
van die biltongmonnik<br>
die rietdroog heerser<br>
die per capita gesanik<br>
se inskink en bewoë<br>
kop laat sak<br>
en aanstap,<br>
rooies<br>
<br>
at the party we are going<br>
to be drinking too much<br>
and we shall dance<br>
where the furniture<br>
normally stands<br>
and tell stories<br>
and listen to stories<br>
about cocaine starters<br>
geriatric orgies<br>
oscar pistorius<br>
baboon tuberculosis<br>
the plight of the bushmen<br>
the landless<br>
the loveless<br>
the too much<br>
the too little<br>
and our faces shall merge<br>
to be koi fish<br>
wobbling in the sky<br>
and the dancing<br>
shall pick up<br>
and limbs and moves<br>
elongate and slide<br>
detach and unhinge<br>
flaming cotton fields<br>
a bloodied arrow in a heart<br>
hallelujah, hallelujah<br>
<br>
in hierie republiek van ons<br>
klou ons snags aan mekaar vas<br>
en hou elke droom by die brug<br>
aan die hand en stap<br>
saam met die nou pad<br>
na die blou lug en<br>
sing die stil gesang<br>
van wintervoëls weg<br>
<br>
in hierie republiek van ons<br>
met die donker hart en<br>
swaar gewonde geskiedenis en<br>
bloedspoor deur die wattelwoud<br>
en pyl wat ratel deur die longe en<br>
die honde onder in die kloof<br>
wat spoorkry en vat<br>
en nes uitmekaar pluk<br>
en kis spyker en hamer<br>
vind die hand van die volk<br>
<br>
in hierie republiek van ons<br>
dryf die busse en die karre<br>
vol kinders onderwater<br>
en waai die blaaie van die boeke<br>
verdoof deur die gange<br>
van die skole waar die woorde<br>
op swartborde staan en stol<br>
<br>
in hierie republiek van ons<br>
rol die tolbos deur die dorp<br>
met ’n naelstring agterna<br>
en tarentale skreeu en skrou<br>
hou die dag terug<br>
hou die haan plat<br>
hou die stom stil<br>
dek die storm op die tafel<br>
onderhuids bo-op beens<br>
in die vleis en spier en siel<br>
van die elkeen hier verniel<br>
van die almal hier vermal<br>
van die mal en gek<br>
en doodnormaal<br>
<br>
in hierie republiek van ons<br>
is die steen des aanstoots<br>
steeds stadig aan die blom<br>
in die ploeg van die land om<br>
die drom waar die hande<br>
die vuur se verbande<br>
afskil en naderherd<br>
vreet en eet<br>
ieder en elk<br>
sy broer<br>
<br>
in hierie republiek van ons<br>
is die laaste kans<br>
die stadig dans<br>
deur die verkeersirkel vleg<br>
van die sterre en maan<br>
met ’n hond onder die arm<br>
deur die smeulende boorde<br>
van die selfmoorde en andermoorde<br>
en moorde wat nie eers<br>
bedoel was<br>
te moor nie<br>
<br>
in hierie republiek van ons<br>
die sagte glimlag van die laaste vrou<br>
in die tent van lig<br>
waaruit die poel ’n otter<br>
snoet en duik<br>
en wegdrup<br>
en wink<br>
en weeg<br>
en wik<br>
en wip<br>
en weg<br>
<br>
(in hierie republiek van ons/ vreet ieder en elk sy broer/ die sagte glimlag van die laaste vrou/ in hierie republiek van ons)<br>
