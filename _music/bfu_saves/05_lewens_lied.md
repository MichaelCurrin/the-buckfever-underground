---
title: Lewenslied
---

en sy sing haar suiwer lewenslied<br>
sodat die valk se oog wat land bespied<br>
die vuurtoring se vlug kan volg<br>
deur droë vlaktes onder sterremied<br>
<br>
uit die styfgedraaide aarde<br>
se koue oseaan<br>
kom stukkende silwer visse<br>
waarvan sy bittermin verstaan<br>
<br>
en by kuile waar net kinders fluit<br>
en later saam met gras versuip<br>
is sy ’n vindingryke voël<br>
wat vlinders kom verdrink<br>
<br>
die dag bedek die berg se groet<br>
die branders breek die nag se moed<br>
en haar stilte is ’n swawelblok<br>
wat oplos in sy driekwarthart<br>
<br>
want van vuurslaan verstaan hy bittermin<br>
sy katrol is leeg en sy drade voos<br>
van te veel probeer binnehou<br>
kom vloek op vloek jou huis besoek<br>
<br>
en sy sing haar suiwer lewenslied<br>
’n laaste goue meteoriet<br>
wat skouers skuur en trane werp<br>
in ’n harde eeu wat harder skreeu<br>
<br>
want haar boodskap in die bottel<br>
is troebel en sout<br>
nes sy geskrywe<br>
met vingers van hout<br>
<br>
die spreeus die swerm swart<br>
om die kante van die stad<br>
dat mense nog hier<br>
wakker kan word<br>
<br>
maar sy sing haar suiwer lewenslied<br>
soos die ewige geneul<br>
van skoot na skoot<br>
die lug inskiet<br>
<br>
sy sing haar suiwer lewenslied<br>
’n laaste goue meteoriet<br>
wat skouers skuur en trane werp<br>
in ’n harde eeu wat harder skreeu<br>
<br>
